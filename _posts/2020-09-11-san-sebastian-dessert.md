---
title: "Yoğun istek üzerine San Sebastiyan a.k.a creaminess is next to godliness"
published: true
excerpt_separator: "<!--more-->"
categories:
  - Blog
tags:
  - food

gallery:
  - url: /assets/images/san-sebastian-cooked.jpeg
    image_path: /assets/images/san-sebastian-cooked.jpeg
    alt: "San Sebastian Fully Cooked"
    title: "San Sebastian Fully Cooked"
  - url: /assets/images/san-sebastian-slice.jpeg
    image_path: /assets/images/san-sebastian-slice.jpeg
    alt: "Slice of San Sebastian"
    title: "Slice of San Sebastian"
#to insert image 
#![img-title](/path/to/file.jpg){:class="img-responsive"}
---

## Neden San Sebastiyan (SS)? 
Bütün dünyayı kasıp kavurduktan sonra İstanbul'a ulaşan SS kekinden tabii ki benim haberim yoktu. Bir gün babamdan duydum ve heyecan olsun diye denemeye karar verdim. O andan beri 10'dan fazla sefer yapıp konu komşuya, eşe dosta dağıttık. Bir miktar da kendimiz yedik. Herkese hem dilim dilim pasta verip hem de resimler yolladıkça tarif isteyenler çoğaldı. Bu post da elzem oldu. 

Disclaimer: Gerçek SS hiç yemediğim için nasıl bir şey olduğunu bilmiyorum. Fakat benim hayalimdeki SS bol kremalı ve yumuşak bir şey olmalı. Internette gördüğüm kadarıyla herkesin keki kalıptan kek gibi çıkacak kadar sert oluyor. 

Bunun yerine ben çok daha yumuşak, adeta tamamen krema gibi olan fakat yine de kendi kendine ayakta durabilen bir kıvam hedefliyorum. Kekinizi kalıptan çıkarmadan servis etmeye hazır olun. 

## Kaynaklar 
Tabii ki SS pastasını ilk ben yapmadım, son yapan da ben olmayacağım. Kendi stilimi bulmadan önce faydalandığım iki tane video var. 
1. [Japon tarzı](https://www.youtube.com/watch?v=oNRFoTUe1t0) 
<iframe width="560" height="315" src="https://www.youtube.com/embed/oNRFoTUe1t0" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

Bu video, metodu çok iyi anlatıyor. Tüm karışım tek bir kapta ve mikser kullanmadan herşey elle karıştırılıyor. En güzel sonuca bu videodaki metotla ulaştım. Yaparken bu videoyu model alın. 

2. [Türk tarzı](https://youtu.be/gh3KnuKNbnA?t=475)
<iframe width="560" height="315" src="https://www.youtube.com/embed/gh3KnuKNbnA?start=479" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>  
 
Malzemeleri neredeyse tamamiyle buradaki gibi yaptım. İlk başta ilham vermesi açısından bu videoyu takdir etsem de, özellikle kullandığınız malzemeler çok yağlı ise mikser kullanımı sırasında iyice kremalaşıyor. Edindiğim izlenime göre fırına girmeden önce sıvı halde olması gerekiyor karışımın. Ayrıca iki ayrı kapta iki ayrı karışım hazırlayıp sonra onları tekrar birbirine karıştırmak zaman kaybı yaratıyor. 
   
## Malzemeler 
![Malzemeler](/assets/images/san-sebastian-ingredients.jpeg){:class="img-responsive"}
* 500 gr. [Mascarpone](http://www.galbani.com/products.php)
* 500 gr. Krem peynir [Philadelphia Original](https://www.philadelphia.co.uk/products/philadelphia-original/philadelphia-original)
* 130 gr. pudra şekeri 
* 500 ml. [krema](https://www.ah.nl/producten/product/wi33705/ah-slagroom-voordeel) 
* 1 yemek kaşığı (15 ml.) vanilla aroma (Bu sıvı vanilya aroması. Eğer şeker şeklinde vanilya bulursanız bir ufak paket) Vanilyayı kendi ağız tadınıza göre istediğiniz kadar çok veya az koyabilirsiniz. Vanilya sevmiyorsanız koymayabilirsiniz. 
* 1 yemek kaşığı (15 ml.) mısır nişastası 
* 4 yumurta 

## Tarif 
* Tüm karışımı tek bir kapta hazırlayacağımız için büyük ve derin bir karıştırma kabına mascarpone ve krem peynirimizi koyup bir spatula ile karıştırıp yumuşatıyoruz. 
* Daha sonra pudra şekerimizi ekleyip bu sefer elimize [whisk](https://duckduckgo.com/?t=ffab&q=whisk&iax=images&ia=images) alıp tamamen homojen olana kadar karıştırıyoruz. Videoları izleyince farkedeceksiniz bizim malzemelerimize göre 250 gr. şeker koymamız gerekiyor. Ben tatlımı hakkınca şekerli severim diyorsanız 250 gr. şeker koyun. 
* Ardından yumurtamızı ekleyip yine el maharetiyle homojen hale gelene kadar karıştırıyoruz. 
* Mısır nişastamızı ve vanilya aromamızı ekleyip yine karıştırıyoruz. 
* En son kremamızı ekleyip yine homojen hale gelene kadar karıştırıyoruz. 
* Videolarda kek kabının dibini yağlıyorlar fakat ben bunun için uğraşmaya değer bulmadım. Zaten fırın kağıdı koyacağımız için fırın kağıdı kek kalıbına yapışmayı engelliyor. Boşuna uğraşmayın.
  
![Boş kalıp](/assets/images/san-sebastian-empty.jpeg)

* Kek kalıbının dibini 2 fırın kağıdıyla güzelce kaplayıp karışımı içine döküyoruz. 

![Harç](/assets/images/san-sebastian-not-cooked.jpeg)

* Ne kadar pişireceğimiz konusu biraz çetrefilli. Benim fırınım uyduruk ve mikrodalgalı kombine fırın olduğu için ısıyı iyi tutmuyor. 
* Benim fırımında ilk 15 dk 220 derecede fırın ve üst brulörler açık, daha sonra 30 dk. sadece 220 derece fırın olmak üzere toplam 45 dk. pişiriyorum. 

* İnternetteki tariflerde ve videolarda değişik zamanlamalar var. Fakat başta da yazdığım gibi ben yumuşak bir kıvam aradığım için internette gördüklerim bana hep çok pişmiş gibi geliyor. 
* Fırında pişerken iyice kabaracak fakat korkmayın daha sonra inecek. 
* Piştiğini anlamak için:
    *  Üstünün kazandibi misali iyice yanmış olması gerekiyor. 
    *  Çorba gibi sıvı olmayacak fakat hafif salladığınızda bıngıl bıngıl oynayacak. 
* Fırından aldıktan sonra biraz bekletip yemeden önce buzdolabında 24 saat dinlendiriyoruz. 


{% include gallery caption="San Sebastian'ımız pişti ve yenmeye hazır" %}

*Afiyet olsun*.
